+++
date = 2022-08-28T22:00:00Z
featureImage = "/images/blog/four-leaf-clover-gd2f67bba1_1920.jpg"
postImage = "/images/blog/anxiety-g46658fac2_1920.jpg"
title = "Czym się zajmuję"

+++
Prowadzę terapię w nurcie poznawczo-behawioralnym, pracując głównie z pacjentami cierpiącymi na depresję, lęk społeczny, lęk uogólniony, bezsenność, fobie różnego rodzaju.

Nurt poznawczo-behawioralny charakteryzuje się tym, że pozwala pacjentowi zrozumieć nurtujące go problemy i cierpienia, poradzić sobie z nimi, a także terapia doposaża go w umiejętności radzenia sobie, gdy terapia zakończy się, a niektóre objawy powracają.

Terapię rozpoczynamy 1-3 sesjami, które nazywam diagnostycznymi. Pacjent omawia problemy, z jakimi przychodzi, towarzyszące mu emocje oraz zdarzenia, które go doprowadziły do tego momentu w życiu. Jednocześnie rozpoczynamy nazywanie emocji, analizę ich w codziennych sytuacjach życiowych, obserwację własnych zachowań pod wpływem tychże emocji.

Nurt poznawczo-behawioralny charakteryzuje się tym, że jest terapią stosunkowo krótką, opartą na określonych metodach, a także pracy własnej pacjenta zarówno na terapii, jak i poza gabinetem, co pozwala szybko dostrzegać zmiany. Poza tym zwraca uwagę na to, że określona myśl wywołuje określoną emocję a ta określone zachowanie w życiu człowieka. By nasze zachowania się zmieniły, należy rozpoznać swoje schematy myślowe i zidentyfikować emocje. Dlatego w tej terapii wpierwszej kolejności zwraca się uwagę na psychoedukację. Wyposażam na terapii pacjenta w takie narzędzia, by planować kolejne kroki do poprawy samopoczucia i dobrostanu. Terapia poznawczo-behawioralna ma określoną strukturę, dzięki czemu pacjent ma poczucie uporządkowania, jest ograniczona w czasie i skupiona na teraźniejszych celach pacjenta. Została ona zaadaptowana w taki sposób, że możliwa jest praca z różnymi pacjentami: różnego wieku, wykształcenia.

Ponadto pracuję z klientami, którzy chcą osiągnąć inne cele życiowe, je zdefiniować i odpowiednio się zmotywować do ich osiągnięcia metodami coachingu. Tutaj praca opiera się na wsparciu klienta w dokładnym zdefiniowania celu (życiowego, biznesowego, związanego ze zdrowiem, relacjami), a następnie określeniu zasobów, jakie się już ma, a jakie jeszcze należy osiągnąć. Kolejne kroki to wybranie opcji, jakie klient ma, by dojść do celu, a potem pozostaje już droga do realizacji.